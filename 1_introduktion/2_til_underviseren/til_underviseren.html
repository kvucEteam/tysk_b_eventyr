<!doctype html>
<html xmlns="http://www.w3.org/1999/xhtml" lang="en">
	<head>
		<meta http-equiv="Content-Type" content="text/html; charset=utf-8" />
		<title>Til underviseren</title>
		<meta name="author" content="ato" />
		<meta http-equiv="X-UA-Compatible" content="IE=edge" >
		<link rel="stylesheet" href="mp.css" type="text/css" />
        <style>
            .header {width:100%; max-width: 809px;}
        </style>
	</head>
	<body>
        <h1>Til underviseren</h1>
        <p>Dette er tænkt som en vejledning i, hvordan man kan bruge materialet i undervisningen.</p>
        <p><b>Tema</b>
        <br>Temaet er valgt af følgende grunde:
        <br>Kursisterne har oftest i forvejen en viden i et eller andet omfang om eventyr, det være sig folkeeventyr eller kunsteventyr. Ved at anvende teksterne i forløbet har læreren mulighed for at dække et af de 6-8 temaer, som kræves på B-niveau, ind. Med inddragelse af teksterne har læreren desuden mulighed for at opfylde kravene om tekster på ældre tysk.</p>

        <p><b>Materiale</b>
        <br>Vi har forsøgt at tilgodese kursister på forskellige niveauer, og nogle af de teoretiske tekster har vi valgt at bringe på dansk. Man kan selvfølgelig både som lærer og som kursist ”plukke” i materialet efter ønske og behov.</p>

        <p><b>Aflevering</b>
        <br>Afleveringsmåden er i hvert tilfælde anført ud for de enkelte opgaver. Mundtlig aflevering i forbindelse med netbaseret undervisning erstatter delvis den mundtlige fremstilling, som finder sted som samtale om teksten i traditionel undervisning.</p>
        
        <p><b>Indhold</b>
        <br>Forløbet består af følgende tilbud:</p>
        <ul>
            <li>Velkommen - brugerintroduktion til forløbet.</li>
            <li>Tekster på dansk om eventyrgenren – teoretisk og abstrakt baggrundsviden.</li>
            <li>Elevopgave: Lav en billedcollage om eventyr – et forsøg på at udnytte elevernes forhåndsviden og kreativitet.</li>
            <li>Om personerne i Aschenputtel – personerne præsenterer sig selv i en animation med lydfil. Hertil er der knyttet en lille let mundtlig aflevering på tysk, som skal tjene til at fjerne den første præstationsangst. </li>
            <li>Grimms udgave af Askepot (Aschenputtel - basistekst med oplæsning, gloser og oversættelse). Som hjælp kan man klikke den danske oversættelse frem.</li>
            <li>Charles Perraults udgave af Askepot, som er grundlaget for Disneys tegnefilm, i en tysk oversættelse. Teksten er ikke glosseret, da den er tænkt som en udfordring for de bedste kursister og giver mulighed for en sammenligning af de to versioner.</li>
            <li>Forskellige opgaver til Aschenputtel (”Hvad er et eventyr?”, lille fri opgave, quizzer, ret krævende oversættelse dansk-tysk, spørgsmål til filmklip fra Disneys tegnefilm med tysk speak).</li>
            <li>Grimms udgave af Rødhætte (Rotkäppchen - basistekst med oplæsning, gloser og speak). Som hjælp kan man klikke den danske oversættelse frem. Der er link til Charles Perraults version af Rødhætte.</li>
            <li>Om genretræk og temaer i Rotkäppchen. På denne side er der indlagt en video fra en undervisningssituation, der handler om temaer og moral i teksten. </li>
            <li>Om Rødhætte gennem tiden. Fra basisteksten, som er ret krævende, kan man igen klikke sig frem til Charles Perraults version samt en satirisk tegneserie fra 1937. Hertil er der knyttet en fri mundtlig opgave.</li>
            <li>Rollerne i Rotkäppchen med indlagt video fra en undervisnings-situation og en opsamlende lille let mundtlig opgave.</li>
            <li>Tre korte videoklip fra forskellige film med scenen, hvor Rødhætte møder ulven. Hertil en skriftlig aflevering.</li>
            <li>Diverse elevopgaver (vendespil, quizzer), til at indøve gloser og ordstilling. </li>
            <li>Saml et eventyr med tysk speak. Opgaven giver forståelse for hvordan et eventyr er opbygget.</li>
            <li>”Rødhætte og rock” - to musikindslag (Die Toten Hosen, Varg) med en mundtlig opgave.</li>
            <li>En afsluttende oversættelse og en opgave med opsamlende spørgsmål, begge ret krævende.</li>
        </ul>

    </body>
</html>